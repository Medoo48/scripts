#### Саморобні програми/скрипти які використовую для власних перекладів ранобе. Скрипти написані для UNIX-подібної операційної системи, наприклад GNU/Linux або MacOS.

__get_text__- перетворює книгу у форматі epub, fb2 тощо, на текст. У параметрах вказується імʼя файлу який перетворюємо на текст — отримуємо `[імʼя файлу].text.txt`. mutool - це програма з набору інструментів __mupdf-tools__

__s__ - переклад іншомовного тексту українською. У параметрах імʼя файлів які треба перекласти. Переклад зберігається як `[імʼя файлу].tr.txt` (можна змінити). Наявні файли перекладу не перезаписуються. Розмір файлів які треба перекласти мусить бути до 1500 символів (обмеження `DeepL` для користувачів без облікового запису). Поділ великого файлу на менші відбувається за допомогою програми `fix`, з параметрами `-n 1500 -T`. Якщо під час перекладу зʼявляються помилки - імʼя файлу на якому вони виникли записується в файл `fix_list.txt`. `deepl` - це програма __deepl-cli__. s від sync, синхронізація перекладу)

__mp3__ - перетворює текст в mp3-файл. У параметрах — імʼя файлів які треба озвучити. Скрипт запускає перетворення 5 файлів одночасно(можна збільшити/зменшити через змінну `maxjobs` у скрипті). Після виконання отримуємо файли `[імʼя файлу].mp3`. RHVoice - синтезатор мови з відкритим кодом який створює непоганий звук використовуючи мінімум ресурсів. У скрипті використовую голос `marianna`

__concat__ - поєднує декілька файлів в один. Якщо виконується без параметрів — всі файли у теці будуть поєднані у файлі `all.txt`, якщо у параметрах вказати файли — будуть поєднані лише вони у файлі `all.txt`. Файл `all.txt` не перезаписується, а доповнюється

__fix__ - Швейцарський ніж, програма на мові C++ яка використовується для:
1. поділу текстового файлу на окремі розділи по ключовому слову. Приклад: `fix -c 1 -C "\nРозділ " all.txt`
2. нарізання файлів за кількістю символів скільки максимально підтримує перекладач. Приклад: `fix -n 1500 -T розділ1 розділ2`
3. заміни слів. Треба створити файл `replace.txt` у теці де виконується програма, на кожному рядку пара `що шукаємо|||на замінюємо`. Приклад: `fix -r розділ4`
4. виправлення закінчень та структури речень які були пошкоджені при перетворенні книги; Ці функції працюють нестабільно і вимкнуті за замовчуванням. Приклад: `fix -d розділ1` для виправлення закінчень, та `fix -D розділ1` для виправлення структури(раджу взагалі не використовувати, бо функція не повністю написана)
5. копіювання тексту у буфер обміну для перекладу і зберігання результату. Функція розроблена для буфера обміну під Wayland/wl-clipboard. Можна копіювати:
- за кількістю символів скільки максимально підтримує перекладач. Приклад: `fix -n 1500 -E розділ1 розділ2`.
- за ключовим словом. Приклад: `fix -e -C "\n\n" розділ1`.
6. поділу розділу на ділянки певної довжини. Приклад: `fix -n 1500 -t розділ1`
7. виправлення початку файлів. Функція згодом буде покращена. Приклад: `fix -b розділ1 розділ2`

Функціонал перемикається за допомогою параметрів та їх комбінацій [ncCrtTeEdDb]

__Makefile__ - скрипт побудови програми fix за допомогою `make` і `gcc`. Побудована програма буде переміщена у теку `~/.local/bin/`

__lightnovelworld_text.automa.json__ - отримати текст ранобе з `lightnovelworld.com`. Скрипт треба імпортувати у додаток [Automa](https://www.automa.site/), у ньому створити нову таблицю і підʼєднати до скрипта. Для використання перейдіть на перший розділ ранобе і запустіть скрипт. Експортуйте текст ранобе з таблиці як JSON(звичайний текст буде обʼєднано в один рядок) і використайте регулярний вираз з файлу `regex_patterns.md` для отримання звичайного тексту

__regex_patterns.md__ - регулярні вирази для виправлення тексту

__convert_book__ `Більше не використовую, залишу для історії` - перетворює книгу з одного формату в інший. `ebook-convert` - частина програми `Calibre`
__Calibre__ - електронна бібліотека. Використовується для перетворення файлу txt у книгу(epub, fb2 тощо)

__s_google__ `Більше не використовую, залишу для історії` - Теж саме що й s, але перекладає через Google Translate і можна вказувати великі файли які програма сама поділить. `trans` - це програма __translate-shell__

__fix_trans_list__ `Більше не використовую, залишу для історії` - знаходить файли в яких програма __translate-shell__ залишила пусті рядки де мав бути переклад. Таке трапляється якщо ви досягаєте обмеження на кількість перекладених слів на хвилину. У параметрах вказуєте файли які треба перевірити. Після виконання отримуємо файл `fix_list.txt` який містить імʼя файлів в яких є проблемні місця. Файл не перезаписується

Ліцензія на ці програми GPL3+, якщо не зазначено іншого.
