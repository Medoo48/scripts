Саморобні програми/скрипти які використовую для власних перекладів ранобе. Скрипти написані для UNIX-подібної операційної системи, наприклад GNU/Linux або MacOS.

get_text - перетворює книгу у форматі epub, fb2 тощо, на текст. У параметрах вказується імʼя файлу який перетворюємо на текст — отримуємо [імʼя файлу].text.txt. mutool - це програма з набору інструментів mupdf-tools

s - переклад іншомовного тексту українською. У параметрах імʼя файлів які треба перекласти. Переклад зберігається як [імʼя файлу].tr.txt (можна змінити). Наявні файли перекладу не перезаписуються. Розмір файлів які треба перекласти мусить бути до 1500 символів (обмеження DeepL для користувачів без облікового запису). Поділ великого файлу на менші відбувається за допомогою програми fix, з параметрами -n 1500 -T. Якщо під час перекладу зʼявляються помилки - імʼя файлу на якому вони виникли записується в файл fix_list.txt. deepl - це програма deepl-cli. s від sync, синхронізація перекладу)

s_google - Теж саме що й s, але перекладає через Google Translate(більше не використовую). trans - це програма translate-shell

fix_trans_list - знаходить файли в яких програма translate-shell залишила пусті рядки де мав бути переклад. Таке трапляється якщо ви досягаєте обмеження на кількість перекладених слів на хвилину. У параметрах вказуєте файли які треба перевірити. Після виконання отримуємо файл fix_list.txt який містить імʼя файлів в яких є проблемні місця. Файл не перезаписується

mp3 - перетворює текст в mp3-файл. У параметрах — імʼя файлів які треба озвучити. Скрипт запускає перетворення 5 файлів одночасно(можна збільшити/зменшити через змінну maxjobs). Після виконання отримуємо файли [імʼя файлу].mp3. RHVoice - синтезатор мови з відкритим кодом який створює непоганий звук використовуючи мінімум ресурсів. У скрипті використовую голос marianna

concat - поєднує декілька файлів в один. Якщо виконується без параметрів — всі файли у теці будуть поєднані у файлі all, якщо у параметрах вказати файли — будуть поєднані лише вони у файлі all. Файл all не перезаписується, а доповнюється

fix.cpp - Швейцарський ніж, програма на мові C++ яка використовується для:
- поділу текстового файлу на окремі розділи по ключовому слову. Приклад: fix -c 1 -C "\nРозділ " all.txt
- нарізання файлів за кількістю символів скільки максимально підтримує перекладач. Приклад: fix -n 1500 -T розділ1 розділ2
- заміни слів. Треба створити файл replace.txt у теці де виконується програма, на кожному рядку пара шукаємо|||замінюємо. Приклад: fix -r розділ4
- виправлення закінчень речень та структури речень які були пошкоджені при перетворенні книги; Ці функції працюють нестабільно і вимкнуті за замовчуванням. Приклад: fix -d розділ1 -для виправлення закінчень, та fix -D розділ1 -для виправлення структури(раджу взагалі не використовувати, бо функція не повністю написана)
- копіювання тексту у буфер обміну для перекладу і зберігання результату. Функція розроблена для буфера обміну під Wayland/wl-clipboard. Можна копіювати:
-- за кількістю символів скільки максимально підтримує перекладач. Приклад: fix -n 1500 -E розділ1 розділ2.
-- за ключовим словом. Приклад: fix -e -C "\n\n" розділ1.
- ділити розділ на ділянки певної довжини. Приклад: fix -t розділ1
- виправити початок файлів. Функція згодом буде покращена. Приклад: fix -b розділ1 розділ2
Функціонал перемикається за допомогою параметрів та їх комбінацій [ncCrtTeEdDb]

Makefile - скрипт побудови програми fix за допомогою make і gcc. Побудована програма буде переміщена у теку .local/bin/

Програма Calibre - електронна бібліотека. Використовується для перетворення файлу txt у книгу(epub, fb2 тощо)

Ліцензія на ці програми GPL3+, якщо не зазначено іншого.
